EPISTVLARVM LIB. 1. 3.

lll

Iuli Flore, quibos terrarum militet oris

Claudius Augusti privignus, scire laboro.
Thracane vos Hebrusque nivali compede vinctus,
an freta vicinas inter currentia turris,

an pingues Asiae campi collesque morantur? a
quid studiosa cohors operum struit? hoc quoque curo.
quis sibi res gestas Augusti scribere sumit?

bella quis et paces longum diffundit in aevum?
quid? Titius, Romana brevi venturus io ora,
Pindarici fontis qui uon expalluit haustus,
fastidire lacus et rivos ausus apertos,

ut valet? ut meminit nostri? fidibusne Latinis
Thebanos aptare modos studet auspice Musa,

an tragica desaevit et ampullatur in arte?

quid mihi Celsus agit? monitus multumque monendus,
privatas ut quaerat opes et tangere vitet

scripta Palatinus quaecumque recepit Apollo,

ne, si forte suas repetitum venerit olim

grex avium plumae, moveat cornicula risum
furtivis nudata coloribus. ipse quid audes?

quae circumvolitas agilis thyma? non tibi parvum
ingenium, non incultum est et turpiter hirtum:
seu linguam causis aenio, seu civica iura
respondere paroc, seu condis amabile cannen,
prima feres ederae victricis praemia. quod si
frigida curarum fomenta relinquere posses,

quo te caelestis sapientia duceret ires.

hoc opus, hoc studium parvi properemus et ampli,
si patriae volumno, si nobis vivere cari.

debes hoc etiam rescribere, sit tibi curae

quantae conveniat Munatius an male sarta

 

