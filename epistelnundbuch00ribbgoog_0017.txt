Q. HORA'PI FLACCI

nauseat ac locuples, quern ducit priva triremis?
si curatus inaequali tonsore capillos

occurro, rides3 si forte subucula pexae

trita subest tunicae vel si toga dissidet impar,

, rides: quid, mea cum pugnat sententia aecum,

quod petiit spernit, repetit quod nuper omisit,
aestuat et vitae disconvenit ordine toto,

diruit aedificat, mutat quadrata rotundis?
insanire putes sollemnia me neque rides,

nec medici credis neo curatoris egere

a praetore dati, rerum tutela mearum

cum sis et prave sectum stomacheris ob unguem
de te pendentis, te respicientis amici?

Ad summam, sapiens uno minor est Iove, dives,
liber, honoratus, pulcher, rex denique regum,
praecipue sanus, nisi cum pituita molesta est.

ll

Troiani belli scriptorem, Maxime Lolli,
dum tu declamas Romae, Praeneste relegi Í¾
qui quid sit pulchrum, quid turpe, quid utile, quid non,
planius ae melius Chrysippo et Crantore dicit.
cur ita crediderim, nisi quid te detinet, audi.

Fabula, qua Paridis propter narratur amorem
Graecia Barbariae lento collisa duello,
stultorum regum et populomm continet aestus.
Antenor censet belli praecidere eausam:
quod Paris, ut salvus regnet vivatque beatus,
cogi posse negat. Nestor componere lites
inter Peliden festinat et inter Atriden:

 

